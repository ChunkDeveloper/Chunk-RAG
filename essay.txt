Artikel 1.	Definities
Met Motorrr wordt in dit document bedoeld Motorrr B.V.
Artikel 2.	Overeenkomst, offerte en bevestiging
2.1	Toepasselijkheid algemene voorwaarden 
Deze algemene voorwaarden zijn van toepassing op de totstandkoming, de inhoud en de nakoming van alle tussen de opdrachtgever en Motorrr gesloten overeenkomsten.
2.2	Offerte 
Offertes zijn 2 maanden geldig. Prijsopgaven kunnen wijzigingen ondergaan door een onvoorziene verandering in de werkzaamheden.
2.3	Schriftelijke bevestiging 
Opdrachten dienen door de opdrachtgever schriftelijk te worden bevestigd. Indien de opdrachtgever dit nalaat, maar er desondanks mee instemt dat Motorrr een aanvang met het uitvoeren van de opdracht maakt, dan zal de inhoud van de offerte als overeengekomen gelden. 
2.4	Meerdere opdrachtnemers 
Wanneer de opdrachtgever eenzelfde opdracht tegelijkertijd aan anderen dan deze opdrachtnemer wenst te verstrekken, dient hij Motorrr, onder vermelding van de namen van deze anderen, hiervan op de hoogte te stellen.
2.5	Eenzelfde opdracht eerder aan ander verstrekt 
Indien een opdrachtgever eenzelfde opdracht reeds eerder aan een ander heeft verstrekt, dient hij Motorrr, onder vermelding van de naam van de ander, hiervan op de hoogte te stellen.
Artikel 3.	De uitvoering van de overeenkomst
3.1	Uitvoeren opdracht 
Motorrr zal zich inspannen de opdracht zorgvuldig en onafhankelijk uit te voeren, de belangen van de opdrachtgever naar beste weten te behartigen en te streven naar een voor de opdrachtgever bruikbaar resultaat. Voor zover noodzakelijk zal Motorrr de opdrachtgever op de hoogte houden van de voortgang van de werkzaamheden.
3.2	Verstrekken van gegevens 
De opdrachtgever is gehouden al datgene te doen, wat redelijkerwijs nodig of wenselijk is om een tijdige en juiste levering door Motorrr mogelijk te maken, zulks in het bijzonder door het tijdig (laten) aanleveren van volledige, deugdelijke en duidelijke gegevens of materialen.
3.3	Aanvraag offertes toeleveranciers 
Indien Motorrr op verzoek van de opdrachtgever een begroting voor kosten van derden opstelt, dan zal deze begroting slechts een indicatieve strekking hebben. Desgewenst kan Motorrr namens de opdrachtgever offertes aanvragen.
3.4	Gebruik toeleveranciers 
Tenzij anders overeengekomen, worden opdrachten aan derden, in het kader van de totstandkoming van het ontwerp, door of namens de opdrachtgever verstrekt. Op verzoek van de opdrachtgever kan Motorrr, voor rekening en risico van de opdrachtgever, als gemachtigde optreden. Partijen kunnen hiervoor een nader overeen te komen vergoeding afspreken. Indien bij de uitvoering van de opdracht Motorrr volgens uitdrukkelijke afspraak voor eigen rekening en risico goederen of diensten van derden betrekt, waarna deze goederen of diensten worden doorgegeven aan de opdrachtgever, dan zullen de bepalingen uit de algemene voorwaarden van de toeleverancier met betrekking tot de kwaliteit, kwantiteit, hoedanigheid en levering van deze goederen of diensten ook gelden jegens de opdrachtgever.
3.5	Openbaarmaking en verveelvoudiging 
Alvorens tot productie, verveelvoudiging of openbaarmaking wordt overgegaan dienen partijen elkaar in de gelegenheid te stellen de laatste modellen, prototypes of proeven van het ontwerp te controleren en goed te keuren. Indien Motorrr, al dan niet in naam van de opdrachtgever, opdrachten of aanwijzingen aan productiebedrijven of andere derden zal geven, dan dient de opdrachtgever op verzoek van Motorrr zijn hierboven genoemde goedkeuring schriftelijk te bevestigen.
3.6	Termijn van levering 
Een door Motorrr opgegeven termijn voor het volbrengen van het ontwerp heeft een indicatieve strekking, tenzij uit de aard of de inhoud van de overeenkomst anders blijkt. Motorrr is, ook bij een opgegeven termijn voor het volbrengen van het ontwerp, eerst in verzuim nadat de opdrachtgever hem/haar bij aangetekend schrijven in gebreke heeft gesteld en nakoming binnen de in de ingebrekestelling genoemde redelijke termijn uitblijft.
3.7	Tests, vergunningen en wettelijke bepalingen 
Tenzij anders is overeengekomen behoren het uitvoeren van tests, het aanvragen van vergunningen en het beoordelen of instructies van de opdrachtgever voldoen aan wettelijke- of kwaliteitsnormen niet tot de opdracht van Motorrr.
3.8	Klachten 
Klachten dienen zo spoedig mogelijk, maar in ieder geval binnen tien werkdagen na afronding van de opdracht, schriftelijk aan Motorrr te worden meegedeeld. 
Artikel 4.	Rechten van intellectuele eigendom en eigendomsrechten
4.1	Auteursrecht en industriële eigendom 
Tenzij anders overeengekomen, komen alle uit de opdracht voortkomende rechten van intellectuele eigendom- waaronder het octrooirecht, het modelrecht en het auteursrecht- toe aan Motorrr. Voor zover een dergelijk recht slechts verkregen kan worden door een depot of registratie, dan is uitsluitend Motorrr daartoe bevoegd.
4.2	Onderzoek naar het bestaan van rechten 
Tenzij anders overeengekomen, behoort niet tot de opdracht het uitvoeren van onderzoek naar het bestaan van octrooirechten, merkrechten, tekening- of modelrechten, auteursrechten en portretrechten van derden. Ditzelfde geldt voor een eventueel onderzoek naar de mogelijkheid van dergelijke beschermingsvormen voor de opdrachtgever.
4.3	Naamsvermelding 
Tenzij het werk er zich niet voor leent, is Motorrr te allen tijde gerechtigd om haar naam op of bij het werk te (laten) vermelden of verwijderen en is het de opdrachtgever niet toegestaan zonder voorafgaande toestemming het werk zonder vermelding van de naam van Motorrr openbaar te maken of te verveelvoudigen.
4.4	Eigendom bij opdrachtnemer 
Tenzij anders is overeengekomen, blijven de in het kader van de opdracht door Motorrr tot stand gebrachte werktekeningen, illustraties, prototypes, maquettes, mallen, ontwerpen, ontwerpschetsen, films en andere materialen of (elektronische) bestanden, eigendom van Motorrr, ongeacht of deze aan de opdrachtgever of aan derden ter hand zijn gesteld.
Artikel 5.	Gebruik en licentie
5.1	Het gebruik 
Wanneer de opdrachtgever volledig voldoet aan zijn verplichtingen ingevolge de overeenkomst met Motorrr, verkrijgt hij een exclusieve licentie tot het gebruik van het ontwerp voorzover dit betreft het recht van openbaarmaking en verveelvoudiging overeenkomstig de bij de opdracht overeengekomen bestemming. Zijn er over de bestemming geen afspraken gemaakt, dan blijft de licentieverlening beperkt tot dat gebruik van het ontwerp, waarvoor op het moment van het verstrekken van de opdracht vaststaande voornemens bestonden. Deze voornemens dienen aantoonbaar voor het sluiten van de overeenkomst aan Motorrr bekend te zijn gemaakt.
5.2	Wijzigingen 
Tenzij anders is overeengekomen, is het de opdrachtgever niet toegestaan om zonder schriftelijke toestemming van Motorrr veranderingen in de voorlopige of definitieve ontwerpen, aan te brengen of te laten aanbrengen.
5.3	Eigen promotie 
Motorrr heeft met inachtneming van de belangen van de opdrachtgever, de vrijheid om het ontwerp te gebruiken voor zijn eigen publiciteit of promotie.
 
Artikel 6.	Honorarium
6.1	Honorarium en bijkomende kosten 
Naast het overeengekomen honorarium komen ook de kosten, die Motorrr voor de uitvoering van de opdracht maakt, voor vergoeding in aanmerking.
6.2	Honorarium voor meerwerk 
Indien Motorrr door het niet tijdig of niet aanleveren van volledige, deugdelijke en duidelijke gegevens/materialen of door een gewijzigde hetzij onjuiste opdracht of briefing genoodzaakt is meer of andere werkzaamheden te verrichten, zullen deze werkzaamheden apart worden gehonoreerd, op basis van de gebruikelijk door Motorrr gehanteerde honorariumtarieven.
6.3	Accountantsonderzoek 
Indien de honorering op enige wijze afhankelijk is gesteld van feiten of omstandigheden, die moeten blijken uit de administratie van de opdrachtgever, heeft Motorrr na een opgave van de opdrachtgever het recht de administratie van de opdrachtgever door een registeraccountant te laten controleren. Indien uit zo'n controle blijkt dat de opgave van de opdrachtgever niet overeenkomt met de werkelijke gang van zaken, zullen de kosten van deze controle voor rekening van de opdrachtgever komen. 
Artikel 7.	Betaling
7.1	Betalingsverplichting 
Betalingen dienen plaats te vinden binnen 14 dagen na factuurdatum. Indien na het verstrijken van deze termijn door Motorrr nog geen (volledige) betaling is ontvangen, is de opdrachtgever in verzuim en is hij een rente verschuldigd gelijk aan de wettelijke rente. Alle door Motorrr gemaakte kosten, zoals proceskosten en buitengerechtelijke en gerechtelijke kosten, daaronder begrepen de kosten voor juridische bijstand, deurwaarders en incassobureaus, gemaakt in verband met te late betalingen, komen ten laste van de opdrachtgever. De buitengerechtelijke kosten worden gesteld op ten minste 10% van het factuurbedrag met een minimum van €200,-.
7.2	Periodieke betalingen 
Motorrr heeft het recht zijn honorarium maandelijks in rekening te brengen voor verrichte werkzaamheden en gemaakte kosten ten behoeve van de uitvoering van de opdracht.
7.3	Geen korting of compensatie 
De opdrachtgever verricht de aan Motorrr verschuldigde betalingen zonder korting of compensatie, behoudens verrekening met op de overeenkomst betrekking hebbende verrekenbare voorschotten, die hij aan Motorrr heeft verstrekt.
7.4	Vervallen licentie 
Vanaf het moment dat de opdrachtgever zijn betalingsverplichtingen uit hoofde van de overeenkomst niet (volledig) nakomt of anderszins in gebreke is, is het de opdrachtgever niet (langer) toegestaan de ter beschikking gestelde resultaten te gebruiken en komt elke in het kader van de opdracht aan de opdrachtgever verstrekte licentie te vervallen, tenzij de tekortkoming van de opdrachtgever in het licht van de gehele opdracht van ondergeschikte betekenis is. 
Artikel 8.	Opzegging en ontbinding overeenkomst
8.1	Opzegging overeenkomst door opdrachtgever 
Wanneer de opdrachtgever een overeenkomst opzegt, dient hij, naast een schadevergoeding, het honorarium en de gemaakte kosten met betrekking tot de tot dan verrichte werkzaamheden te betalen.
8.2	Ontbinding overeenkomst door Motorrr 
Indien de overeenkomst door Motorrr wordt ontbonden wegens een toerekenbare tekortkoming in de nakoming van de overeenkomst door de opdrachtgever, dient de opdrachtgever, naast een schadevergoeding, het honorarium en de gemaakte kosten met betrekking tot de tot dan verrichte werkzaamheden te betalen. Gedragingen van de opdrachtgever op grond waarvan van Motorrr redelijkerwijs niet meer gevergd kan worden dat de opdracht wordt afgerond, worden in dit verband mede beschouwd als toerekenbare tekortkoming.
8.3	Schadevergoeding 
De schadevergoeding bedoeld in de vorige twee leden van dit artikel zal tenminste omvatten de kosten voortvloeiend uit de door Motorrr op eigen naam voor de vervulling van de opdracht aangegane verbintenissen met derden, alsmede 30% van het resterende deel van het honorarium welke de opdrachtgever bij volledige vervulling van de opdracht verschuldigd zou zijn.
8.4	Faillissement
Zowel Motorrr als de opdrachtgever hebben het recht de overeenkomst onmiddellijk geheel of gedeeltelijk te ontbinden in geval van faillissement of surseance van de andere partij.
8.5	Gebruik resultaat na voortijdige beëindiging 
Indien de opdracht, om welke reden dan ook, voortijdig wordt beëindigd, is het de opdrachtgever niet (langer) toegestaan de hem ter beschikking gestelde ontwerpen te gebruiken en komt elke in het kader van de opdracht aan de opdrachtgever verstrekte licentie te vervallen.
8.6	Duurovereenkomsten 
Wanneer de werkzaamheden van Motorrr bestaan uit het bij herhaling verrichten van soortgelijke werkzaamheden, dan zal de daarvoor geldende overeenkomst, tenzij schriftelijk anders is overeengekomen, gelden voor onbepaalde tijd. Deze overeenkomst kan slechts worden beëindigd door schriftelijke opzegging, met inachtneming van een redelijke opzegtermijn van ten minste twee maanden. 
Artikel 9.	Garanties en vrijwaringen
9.1	Auteursrechthebbende 
Motorrr garandeert dat het geleverde door of vanwege haar is ontworpen en dat, indien er auteursrecht op het ontwerp rust, zij geldt als maker in de zin van de Auteurswet en als auteursrechthebbende over het werk kan beschikken.
9.2	Vrijwaring voor aanspraken m.b.t. gebruik ontwerp 
De opdrachtgever vrijwaart Motorrr of door Motorrr bij de opdracht ingeschakelde personen voor alle aanspraken van derden voortvloeiend uit de toepassingen of het gebruik van het resultaat van de opdracht.
9.3	Verstrekte materialen en gegevens 
De opdrachtgever vrijwaart Motorrr voor aanspraken met betrekking tot rechten van intellectuele eigendom op door de opdrachtgever verstrekte materialen of gegevens, die bij de uitvoering van de opdracht worden gebruikt. 
Artikel 10.	Aansprakelijkheid
10.1	Aansprakelijkheid 
Motorrr kan niet aansprakelijk worden gesteld voor: 
a.	fouten in het materiaal dat door de opdrachtgever ter hand is gesteld. 
b.	misverstanden of fouten ten aanzien van de uitvoering van de overeenkomst indien deze hun aanleiding of oorzaak vinden in handelingen van de opdrachtgever, zoals het niet tijdig of niet aanleveren van volledige, deugdelijke en duidelijke gegevens/materialen. 
c.	fouten van door of namens de opdrachtgever ingeschakelde derden. 
d.	gebreken in offertes van toeleveranciers of voor overschrijdingen van prijsopgaven van toeleveranciers. 
e.	fouten in het ontwerp of de tekst/gegevens, indien de opdrachtgever zijn goedkeuring heeft gegeven, dan wel in de gelegenheid is gesteld een controle uit te voeren en te kennen heeft gegeven aan een dergelijke controle geen behoefte te hebben. 
f.	fouten in het ontwerp of de tekst/gegevens, indien de opdrachtgever het tot stand brengen of laten uitvoeren van een bepaald(e) model, prototype of proef achterwege heeft gelaten, en deze fouten in een dergelijk(e) model, prototype of proef wel waarneembaar zouden zijn geweest.
10.2	Beperking aansprakelijkheid 
Behoudens in geval van opzet of grove schuld van Motorrr of de bedrijfsleiding van Motorrr, is de aansprakelijkheid van Motorrr voor schade uit hoofde van een overeenkomst of van een jegens de opdrachtgever gepleegde onrechtmatige daad, beperkt tot een bedrag dat in redelijkheid in verhouding staat tot de omvang van de opdracht, met dien verstande dat dit bedrag niet hoger zal zijn dan € 20.000,- of, indien het aan de opdracht verbonden honorarium hoger is, het bedrag van dit honorarium verminderd met de out-of-pocket kosten.
Motorrr is niet aansprakelijk voor indirecte schade geleden door de opdrachtgever.
10.3	Overmacht 
In geval Motorrr door overmacht wordt verhinderd de overeengekomen werkzaamheden geheel of gedeeltelijk en/of tijdig uit te voeren, heeft Motorrr het recht om zonder gerechtelijke tussenkomst de uitvoering van de betreffende overeenkomst op te schorten of de overeenkomst geheel of gedeeltelijk te ontbinden door middel van een schriftelijke verklaring, zonder dat Motorrr tot enige schadevergoeding of garantie is gehouden. 
Onder overmacht wordt onder meer verstaan: staking, uitsluiting, brand, machinebreuk en andere bedrijfs stoornissen, hetzij bij Motorrr hetzij bij zijn leveranciers, transport storingen en andere buiten zijn macht liggende gebeurtenissen, zoals oorlog, blokkade, oproer, epidemie, devaluatie, overstroming en stormen, alsmede plotselinge verhoging van invoerrechten en accijnzen en/of belastingen, vertraging of uitblijven van levering door leveranciers, het niet verkrijgen van benodigde vergunningen en andere overheidsmaatregelen.
10.4	Verval aansprakelijkheid 
Elke aansprakelijkheid vervalt door het verloop van één jaar vanaf het moment dat de opdracht is voltooid.
10.5	Kopieën materialen 
De opdrachtgever is gehouden, indien redelijkerwijs mogelijk, kopieën van door hem verstrekte materialen en gegevens onder zich te houden tot de opdracht is vervuld. Indien de opdrachtgever dit nalaat, kan Motorrr niet aansprakelijk worden gesteld voor schade die bij het bestaan van deze kopieën niet was opgetreden.
10.6	Bewaarplicht 
Na het voltooien van de opdracht hebben noch de opdrachtgever noch Motorrr jegens elkaar een bewaarplicht met betrekking tot de gebruikte materialen en gegevens.
Artikel 11.	Overige bepalingen
11.1	Overdracht aan derden 
Het is de opdrachtgever niet toegestaan enig recht uit een met Motorrr gesloten overeenkomst aan derden over te dragen, anders dan bij overdracht van zijn gehele onderneming.
11.2	Vertrouwelijkheid 
Partijen zijn gehouden feiten en omstandigheden, die in het kader van de opdracht aan de andere partij ter kennis komen, vertrouwelijk te behandelen. Derden, die bij de uitvoering van de opdracht worden betrokken, zullen ten aanzien van deze feiten en omstandigheden afkomstig van de andere partij aan eenzelfde vertrouwelijke behandeling worden gebonden.
11.3	Opschriften 
De opschriften in deze algemene voorwaarden dienen slechts om de leesbaarheid te bevorderen en vormen geen onderdeel van deze voorwaarden.
11.4	Nederlands recht 
Op de overeenkomst tussen Motorrr en opdrachtgever is het Nederlands recht van toepassing. De rechter tot het kennisnemen van geschillen tussen Motorrr en de opdrachtgever is de bevoegde rechter in het arrondissement waar Motorrr is gevestigd.
11.5	Wijzingen
Motorrr behoudt zich het recht voor om van tijd tot tijd wijzigingen door te voeren in deze Algemene Voorwaarden.
